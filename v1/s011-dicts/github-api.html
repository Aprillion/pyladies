<html>

    <head>
        <meta charset="utf-8">
        <title>PyLadies 11-03 – Github API</title>

        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
    </head>

    <body class="no-reveal">

        <div class="container">
            <div class="no-reveal header">
                <h3 class="text-muted" id="show-all">PyLadies Brno</h3>
            </div>
            <div class="row stuff">
                <section class="col-lg-12">
                    <h1>Webové API</h1>
                    <div>
                        Jak už <a href="json.html">bylo řečeno</a>, hlavní výhoda
                        formátu JSON je, že se na Internetu rozšířil nejvíc.
                        Pojďme toho využít!
                    </div>
                    <div>
                        Spousta webových služeb poskytuje takzvané
                        <em>API</em> (<em>application programming interface</em>,
                        programátorské rozhraní), přes které je možné s danou
                        službou komunikovat programově.
                        Místo klikání na tlačítek a čtení stránek „očima”
                        dostaneme data ve formátu, kterým rozumí počítače –
                        a v dnešní době to bude většinou formát JSON.
                    </div>
                    <div>
                        Z minulých srazů máme otevřený účet na github.com,
                        tak se zkusme zeptat Githubu, co o nás ví.
                    </div>
                    <h2>Autorizace</h2>
                    <div>
                        První, a mnohdy nejsložitější, krok k použití API
                        je přihlášení. Počítače se totiž přihlašují jinak
                        než lidi, a problematika bezpečnosti a oprávnění by
                        vydala na samostatný kurz.
                        My to uděláme co nejjednodušeji, ať se rychle dostaneme
                        k jádru věci:
                        <ol>
                            <li>
                                Přihlaš se na <a href="https://github.com">github.com</a>.
                            </li>
                            <li>
                                Jdi na <a href="https://github.com/settings/tokens">nastavení Personal Accesss Tokens</a>
                            </li>
                            <li>
                                Vytvoř si nový token ("Generate new token"). Nezaškrtávej žádná oprávnění navíc.
                            </li>
                            <li>
                                Zkopíruj si heslo, které takto dostaneš, do souboru <code>token.txt</code>.
                            </li>
                        </ol>
                    </div>
                    <div class="note">
                        Pozor! Vygenerovaný kód je heslo, které držitele
                        opravňuje pracovat s Githubem pod tvým jménem!
                        Drž ho v tajnosti, a kdyby se dostalo „ven”, na stránce
                        <a href="https://github.com/settings/tokens">Personal Accesss Tokens</a>
                        ho deaktivuj.
                    </div>
                    <h2>Requests</h2>
                    <div>
                        K práci s internetovými stránkami použijeme knihovnu Requests.
                        V aktivovaném virtuálním prostředí si ji nainstaluj příkazem:
                        <pre>$ pip install requests</pre>
                    </div>
                    <div>
                        A potom v Pythonu zkus stáhnout nějakou stránku:
<pre>
import requests

stranka = requests.get('https://github.com')
print(stranka.text)
</pre>
                        Měl by se vypsat obsah stránky
                        <a href="https://github.com">https://github.com</a> –
                        HTML kód; který se objeví když v prohlížeči dáš
                        „Ukázat zdroj” (<em>View Page Source</em>, většinou Ctrl+U),
                        a ze kterého prohlížeč umí vykreslit stránku.
                    </div>
                    <div>
                        Ale my nechceme obsah pro lidi.
                        Podívejme se, co Github zpřístupňuje lidem.
                    </div>
                    <h2>Uživatelský účet</h2>
                    <div>
                        Zkus, co dělá tento kód:
<pre>
import requests

with open('token.txt') as soubor:
    token = soubor.read().strip()

headers = {'Authorization': 'token ' + token}

stranka = requests.get('https://api.github.com/user', headers=headers)
print(stranka.text)
</pre>
                        Co se stalo? Tím, že jsi Githubu dala svůj token,
                        (načtený ze souboru, předaný přes slovník <code>headers</code>),
                        poznal že jde dotaz od tebe, a vrátil nějaké informace
                        ve formátu JSON.
                    </div>
                    <div>
                        Zkusíme řetězec <code>stranka.text</code>
                        převést z JSON na slovník, a vypsat trochu srozumitelněji:
<pre>
data = json.loads(stranka.text)

print(json.dumps(data, ensure_ascii=True, indent=2))
</pre>
                        Teď už je lépe vidět celý tvůj profil
                        (včetně neveřejných informací – proto musíš svůj token
                        udržovat v tajnosti).
                    </div>
                    <div>
                        S profilem, který máš v proměnné <data>data</data>,
                        se dá pracovat jako s každým jiným slovníkem.
                        Třeba adresu svého obrázku můžeš vypsat pomocí:
<pre>
print(data['avatar_url'])
</pre>
                    </div>
                    <h2>API Githubu</h2>
                    <div>
                        API Githubu toho umí mnohem víc. Třeba na adrese
                        <code>https://api.github.com/emojis</code> na tebe čeká
                        slovník s adresami malých obrázků.
                        Celé API je zdokumentováno na adrese
                        <a href="https://developer.github.com/v3/">developer.github.com</a>.
                    </div>
                </section>
            </div>
            <div class="no-reveal footer">
                <div>pro PyLadies Brno napsal Petr Viktorin, 2015</div>
                <div>Části převzaty z tutoriálu <a href="http://tutorial.djangogirls.org/en/python_introduction/README.html">Django Girls</a></div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
            </div>
        </div>

        <script src="../reveal.js/lib/js/head.min.js"></script>
        <script type="text/javascript" src="../js/solutions.js"></script>

    </body>
</html>
