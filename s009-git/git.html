<html>

    <head>
        <meta charset="utf-8">
        <title>PyLadies 09-01 – Git</title>

        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
        <style>
            .green  {   color:  #0A3;    }
            .red    {   color:  #D30;    }
            .yellow {   color:  #880;    }
            .strong {   font-weight:  bold;    }
            .blue   {   color:  #03D;    }
            .metavar{   color:  #FF6464;    }
            img     {   max-width: 100%; }
        </style>
    </head>

    <body class="no-reveal">

        <div class="container">
            <div class="no-reveal header">
                <h3 class="text-muted" id="show-all">PyLadies Brno</h3>
            </div>
            <div class="row stuff">
                <section class="col-lg-12">
                    <h1>Git</h1>
                    <div>
                        Ať už programuješ nebo píšeš dokumenty, stává se,
                        že vytvoříš několik verzí.
                        Tuhle chceš archivovat část, která už není potřeba,
                        tamhle chceš svoji práci poslat k ohodnocení,
                        nebo dokonce kolegům kteří na ni spolupracují.
                        A když se verze začnou kupit, může být problém se v
                        nich vyznat.
                    </div>
                    <div>
                        Tento problém řeší nástroje na správu verzí
                        (angl. version control system. VCS).
                        Asi nejpopulárnější z nich je Git, se kterým
                        se teď seznámíme.
                    </div>
                    <div class="note">
                        Budeme hodně pracovat s příkazovou řádkou.
                        Jestli se s ní ještě nekamarádíš, koukni se na
                        <a href="../s001-install/cmdline.html">úvod</a> a
                        případně
                        <a href="../s005-modules/cmdline.html">doplnění</a>
                        z minulých srazů.
                        <br>
                        Nezapomeň: <code>$</code> na začátku se nepíše;
                        je tu proto, aby šlo poznat že jde o příkaz.
                    </div>
                </section>
                <section class="col-lg-12">
                    <h1>Instalace</h1>
                    <div>
                        Git je program, který je potřeba nainstalovat
                        a nastavit.
                        To se liší pro různé operační systémy:
                    </div>
                </section>
                <section class="col-lg-12">
                    <h2>Linux</h2>
                    Instalace na Linux zvládneme dvěma příkazy,
                    ale já se tu trochu rozepíšu, aby to nebylo tak nudné...
                </section>
                <section class="col-lg-6">
                    <div>
                        Fedora, RHEL:
                        <pre>$ sudo yum install git gitk git-gui nano</pre>
                    </div>
                </section>
                <section class="col-lg-6">
                    <div>
                        Ubuntu, Debian:
                        <pre>$ sudo apt-get install git gitk git-gui nano</pre>
                    </div>
                </section>
                <section class="col-lg-12">
                    <div class="note">
                        Proč tak složitě?
                        <br>
                        Git se často používá na serverech, které se ovládají
                        jen příkazovou řádkou – neumí kreslit na obrazovku
                        okýnka (pokud vůbec nějakou obrazovku mají).
                        Programy <code>gitk</code> a <code>git gui</code>,
                        které jsou „grafické“, je proto potřeba nainstalovat
                        zvlášť.
                        <br>
                        No a <code>nano</code> je jednoduchý textový editor,
                        který funguje v příkazové řádce.
                        Git standardně používá <tt>vim</tt>, který je ovšem
                        trochu složitější na naučení.
                    </div>
                    <div>
                        Po instalaci nastavíme Nano jako editor (případně
                        místo toho jeden z nich):
                        <pre>$ git config --global core.editor nano</pre>
                    </div>
                    <div class="note">
                        Pokud už umíš pracovat s editorem <code>vim</code> nebo
                        <code>emacs</code>, zadej ho v nastavovacím příkazu
                        místo <code>nano</code>.
                    </div>
                    <div>
                        Jestli máš ještě čas, zkus si pohrát s novým editorem:
                        <pre>$ nano mujsoubor.txt</pre>
                        Text se píše jako v „normálním“ editoru.
                        Pomocí <code>Ctrl+O</code> se soubor uloží;
                        <code>Ctrl+X</code> ukončí editor.
                        Kdybys zkratky zapoměla, dole má Nano malou nápovědu.
                    </div>
                </section>
                <section class="col-lg-12">
                    <h2>Windows</h2>
                    <div>
                        Jdi na stránku
                        <a href="http://git-scm.org">git-scm.org</a>, stáhni si
                        Git, a nainstaluj si ho.
                        Budeš chtít tohle nastavení:
                        <ul>
                            <li>Run Git from the Windows Command Prompt</li>
                            <li>Checkout Windows-style, commit Unix-style line endings</li>
                        </ul>
                    </div>
                    <div>
                        Pak jdi na stránku programu
                        <a href="https://github.com/github/GitPad">GitPad</a>,
                        a nainstaluj i ten.
                    </div>
                </section>
                <section class="col-lg-12">
                    <h2>Nastavení</h2>
                    <div>
                        Na projektu, který bude uložen v Gitu, může
                        spolupracovat více lidí.
                        Ke každé verzi se připojuje jméno autorky,
                        aby potom šlo dohledat kdo ji má na svědomí.
                        Proto je Gitu potřeba říct jméno a e-mail:
<pre>
$ git config --global user.name "Adéla Novotná"
$ git config --global user.email adela.novotna@example.cz
</pre>
                        Můžeš samozřejmě použít i přezdívku, nebo dokonce
                        falešný mail, ale v takovém případě budeš mít problémy,
                        až se někdy zapojíš do týmového projektu.
                    </div>
                    <div class="note">
                        Pokud se bojíš spamu, neboj: nezačneš ho dostávat víc
                        než při normálním používání e-mailu.
                        Adresa se zobrazí jen lidem, kteří si stáhnou projekt,
                        do kterého jsi přispívala.
                        Spammeři se většinou zaměřují na méně technicky zdatné
                        lidi, než uživatele Gitu.
                    </div>
                    <div>
                        Dále si můžeš nastavit barvičky – pokud si tedy
                        (jako někteří autoři Gitu) nemyslíš, že příkazová
                        řádka má být černobílá:
                    </div>
<pre>
$ git config --global color.ui true
</pre>
                    <div>
                        A to je vše! Git je nainstalovaný,
                        pojďme ho začít používat!
                    </div>
                </section>
                <section class="col-lg-12">
                    <h2>Repozitář</h2>
                    <div>
                        Každý projekt, který budeme verzovat, musí mít pro sebe
                        vyhrazený adresář.
                        Vytvoř si tedy nový adresář a přepni se do něj (pomocí
                        <code>cd</code>).
                        Pak vytvoř gitový <em>repozitář</em> (angl. repository):
<pre>
$ git init
Initialized empty Git repository in /tmp/tepo/.git/
</pre>
                        Na první pohled to vypadá že se nic nestalo:
                        tenhle příkaz vytvořil <em>skrytý</em> adresář
                        <code>.git</code>, do kterého uložil nějaké informace.
                        Přesvědč se přazem <code>ls -a</code> (Linux) nebo
                        <code>dir /a</code> (Windows).
                        Adresáře <code>.git</code> je schovaný proto, že
                        ho spravuje Git. My v něm nebudeme nic měnit.
                        <br>
                        V našem repozitáři zatím nic není.
                        Zkus to ověřit příkazem <code>git status</code>, který
                        vypisuje informace o stavu repozitáře:
<pre>
$ git status
On branch master

Initial commit

nothing to commit (create/copy files and use "git add" to track)
</pre>
                    </div>
                </section>
                <section class="col-lg-12">
                    <h2>První revize</h2>
                    <div>
                        Vytvoř soubor <code>basnicka.txt</code> a napiš do něj
                        nějakou básničku.
                        Měla by mít aspoň pět řádků, ať pak máme s čím pracovat.
                        Pak zkus znovu <code>git status</code>: Git oznámí,
                        že v adresáři je soubor, o kterém ještě „neví“.
<pre>
$ git status
On branch master

Initial commit

Untracked files:
  (use "git add &lt;file&gt;..." to include in what will be committed)

        <span class="red">basnicka.txt</span>

nothing added to commit but untracked files present (use "git add" to track)
</pre>
                        U každého nového souboru musíme Gitu říct, že
                        chceme jeho obsah sledovat.
                        Proveď to se svojí básničkou:
<pre>
$ git add basnicka.txt
</pre>
                        a znovu zkontroluj stav repozitáře:
<pre>
$ git status
On branch master

Initial commit

Changes to be committed:
  (use "git rm --cached <file>..." to unstage)

        <span class="green">new file:   basnicka.txt</font>

</pre>
                        To, co je zelené („changes to be committed“),
                        se přidá do další revize (angl. <em>commit</em>,
                        kterou vytvoříš.
                        Pojď tedy vytvořit revizi:
<pre>
$ git commit
</pre>
                        Po zadání tohoto příkazu se otevře editor,
                        do kterého musíš napsat nějaký popisek,
                        abys věděla, co tahle revize obsahuje za změny.
                        Pro začátek napiš jen <code>První revize</code>.
                        Předvyplněné řádky začínající <code>#</code> nech být
                        (nebo vymaž, podle chuti – Git je ignoruje).
                        Pak soubor ulož, a zavři editor.
                        <br>
                        Znovu zkus vypsat stav repozitáře:
<pre>
$ git status
On branch master
nothing to commit, working directory clean
</pre>
                        Tenhle krátký výstup znamená:
                        Od poslední revize (kterou jsi právě vytvořila)
                        se nic nezměnilo.
                    </div>
                    <div>
                        A co všechno je v téhle první/poslední revizi?
                        To ti poví příkaz <code>git show</code>:
<pre>
$ git show
<span class="yellow">commit e0419fedda0a85a945a05a31bd58c5196c8d3b1d</span>
Author: Adéla Novotná &lt;adela.novotna@example.cz&gt;
Date:   Sun Jan 18 23:41:31 2015 +0100

    První revize
<span class="strong">
diff --git a/basnicka.txt b/basnicka.txt
new file mode 100644
index 0000000..8416aea
--- /dev/null
+++ b/basnicka.txt</span><span class="blue">
@@ -0,0 +1,11 @@</span><span class="green">
+Haló haló
+co se stalo?
+Kolo se mi polámalo
+
+Jaké kolo?
+Favoritka,
+přeletěl jsem přes řidítka
+
+Co jste dělal?
+Blbnul jsem,
+do příkopy zahnul jsem
</span></pre>
                        Vidíš unikátní
                        <span class="yellow">označení revize</span>,
                        pomocí kterého se vždy bude dát dostat k této konkrétní
                        verzi projektu,
                        jméno autorky a datum vytvoření,
                        popisek,
                        a nakonec shrnutí změn: byl přidán soubor
                        <tt class="strong">basnicka.txt</tt> s nějakým
                        <span class="green">obsahem</span>.
                    </div>
                </section>
                <section class="col-lg-12">
                    <h2>Druhá revize</h2>
                    <div>
                        Udělej v básničce nějakou malou změnu – změň slovo,
                        uprav interpunkci nebo přidej sloku.
                        Pak se opět zeptej Gitu na stav repozitáře.
<pre>
$ git status
On branch master
Changes not staged for commit:
  (use "git add &lt;file&gt;..." to update what will be committed)
  (use "git checkout -- &lt;file&gt;..." to discard changes in working directory)

        <span class="red">modified:   basnicka.txt</span>

no changes added to commit (use "git add" and/or "git commit -a")
</pre>
                        Soubor je opět červený! Něco se v něm změnilo!
                        Ale co?
                        Na to nám odpoví příkaz <code>git diff</code>.
<pre>
<span class="strong">$ git diff
diff --git a/basnicka.txt b/basnicka.txt
index 8416aea..333757f 100644
--- a/basnicka.txt
+++ b/basnicka.txt</span><span class="blue">
@@ -3,8 +3,7 @@</span> co se stalo?
 Kolo se mi polámalo

 Jaké kolo?<span class="red">
-Favoritka,
-přeletěl jsem přes řidítka</span><span class="green">
+Favoritka! Přeletěl jsem přes řidítka!</span>

 Co jste dělal?
 Blbnul jsem,
</pre>
                        Změny se ukazují po řádcích.
                        Červeně, s <tt class="red">-</tt>, jsou ukázány
                        odebrané řádky; zeleně s <tt class="green">+</tt>
                        řádky přidané.
                        <div class="note">
                            Změnilo-li se na řádku jen jedno slovo nebo znak,
                            celý řádek se ukáže jako smazaný a zase přidaný.
                            To se dá změnit.
                        </div>
                        Takhle se dá jednoduše zjistit, co se dělo od poslední
                        verze.
                        Když ti program přestane fungovat (a v poslední uložené
                        revizi fungoval), použij <code>git diff</code> –
                        v jedné ze změn musí být chyba!
                        <div class="note">
                            Řádek začínající <tt class="blue">@@</tt> říká,
                            kde v souboru změna je (u mě začínal vypsaný kousek
                            souboru řádkem 3, a měl 8 řádků; v nové verzi je
                            opět od 3. řádku, ale má už jen 7 řádků).
                        </div>
                        Jsi-li se změnami spokojená, řekni Gitu ať je
                        použije v další revizi:
<pre>
$ git add basnicka.txt
</pre>
                        A pro úplnost se znovu koukni co říká
                        <code>status</code> – co je zelené, přidá se do další
                        revize.
<pre>
$ git status
On branch master
Changes to be committed:
  (use "git reset HEAD <file>..." to unstage)

       <span class="green"> modified:   basnicka.txt</span>

</pre>
                        Než uděláš druhou revizi, ještě řeknu něco o tom,
                        jak správně psát popisky k verzím.
                        Na to je totiž úzus, který téměř všichni programátoři
                        respektují: na prvním řádku je krátké shrnutí změn,
                        následuje prázdný řádek, a pak detailnější popis důvodů
                        ke změně a případně změny samotné.
                        Snaž se délku řádků držet do zhruba 70 znaků;
                        vodítkem můžou být předvyplněné řádky začínající
                        <code>#</code>.
                        Nemá cenu popisovat co je jasné ze změn samotných,
                        zajímavé jsou hlavně širší souvislosti a důvody
                        ke změnám.
                        Cokoli, co může přijít vhod až se revizi bude snažit
                        někdo (třeba ty za pár let) pochopit.
                        <br>
                        Můj popisek bude znít takhle:
<pre>
Druhá sloka: Sloučení posledních dvou řádků

Sloučení řádků rozbíjí monotónnost formy básně – nestejný počet
veršů ve sloce je prý moderní. (Ale, co si budeme povídat, hlavní 
důvod je líp ukázat co dělá `git diff`.)

Použití vykřičníků místo čárky zdůrazňuje naléhavost situace.
</pre>
                        <div class="note">
                            Nebude-li se ti někdy dařit shrnout změnu
                            v 70 znacích, zamysli se, jestli neděláš moc velkou
                            změnu najednou – např "přejmenování funkce X
                            a dopsání funkce Y" by bylo lepší uložit jako dvě
                            různé revize.
                        </div>
                        Pomocí <code>git commit</code> vytvoř druhou revizi.
                        Pak ji zkontroluj:
<pre>
$ git show
<span class="yellow">commit 207f72f43d4a45a0ecb477f74d9f83bf7ddb3200</span>
Author: Adéla Novotná &lt;adela.novotna@example.cz&gt;
Date:   Mon Jan 19 00:52:37 2015 +0100

    Druhá sloka: Sloučení posledních dvou řádků
    
    Sloučení řádků rozbíjí monotónnost formy básně – nestejný počet
    veršů ve sloce je prý moderní. (Ale, co si budeme povídat, hlavní
    důvod je líp ukázat co dělá `git diff`.)
    
    Použití vykřičníků místo čárky zdůrazňuje naléhavost situace.
<span class="strong">
diff --git a/basnicka.txt b/basnicka.txt
index 18b2f69..9290e0e 100644
--- a/basnicka.txt
+++ b/basnicka.txt</span><span class="blue">
@@ -3,8 +3,7 @@</span> co se stalo?
 Kolo se mi polámalo
 
 Jaké kolo?<span class="red">
-Favoritka,
-přeletěl jsem přes řidítka</span><span class="green">
+Favoritka! Přeletěl jsem přes řidítka!</span>
 
 Co jste dělal?
 Blbnul jsem,
</pre>
                    </div>
                </section>
                <section class="col-lg-12">
                    <h2>Diagram</h2>
                    Pro lepší pochopení, co dělají jednotlivé příkazy a v jakém
                    stavu můžou být soubory/změny, přikládám tento diagram.
                    <img src="diagram.png">
                </section>
                <section class="col-lg-12">
                    <h2>Log</h2>
                    <div>
                        Teď, když máme za sebou první(ch) pár revizí,
                        si ukážeme několik příkazů, které nám umožní se
                        v nich orientovat.
                        První z nich je <code>git log</code>.
<pre>
$ git log
<span class="yellow">commit 207f72f43d4a45a0ecb477f74d9f83bf7ddb3200</span>
Author: Adéla Novotná &gt;adela.novotna@example.cz&lt;
Date:   Mon Jan 19 00:52:37 2015 +0100

    Druhá sloka: Sloučení posledních dvou řádků
    
    Sloučení řádku rozbíjí monotónnost formy básně – nestejný počet
    veršů ve sloce je prý moderní. Ale, co si budeme povídat, hlavní
    důvod je líp ukázat co dělá git diff.
    
    Použití vykřičníků místo čárky zdůrazňuje naléhavost situace, samozřejmě.

<span class="yellow">commit 5ff0bba5ea8da3068be6491cd8f0069ddb321950</span>
Author: Adéla Novotná &gt;adela.novotna@example.cz&lt;
Date:   Sun Jan 18 23:41:31 2015 +0100

    První revize
</pre>
                        Git log vypíše všecny revize od té nejnovější až po
                        úplný začátek projektu.
                        <br>
                        Až budeš mít verzí tolik, že se nevejdou najednu
                        na obrazovku, můžeš se v logu pohybovat pomocí šipek a
                        <kbd>PageUp</kbd>/<kbd>PageDown</kbd>.
                        „Ven“ se dostaneš klávesou <kbd>q</kbd>.
                        <br>
                        <div class="note">
                            Je spousta možností jak vypisovat historii pomocí
                            <cod>git log</code>.
                            Všechno je podrobně – možná až moc podrobně –
                            popsáno v dokumentaci; stačí zadat
                            <code>git help log</code>.
                            „Ven“ z dokumentace se opět dostaneš klávesou
                            <kbd>q</kbd>.
                            <br>
                            Já často používám <code>git log --oneline --graph --decorate --cherry-mark --boundary</code>.
                            Chceš-li tyhle možnosti studovat, začni v tomto
                            pořadí, a dej si pauzu vždycky když přestaneš
                            rozumět :)
                        </div>
                        Z příkazové řádky se dá vyčíst všechno potřebné,
                        ale chce to trochu praxe.
                        Protože začínáme, použijeme grafické „klikátko“ jménem
                        <code>gitk</code>.
<pre>
$ gitk --all
<img src="gitk.png">
</pre>
                        Tenhle program vypadá celkem šeredně (skoro jako by ho
                        psali programátoři, které místo designu zajímá co je
                        „vevnitř“), ale pro naše účely postačí.
                        Zkus se v něm trochu zorientovat, pak ho zavři,
                        udělej dalších pár revizí, a koukni se na ně přes
                        <code>git log</code> a <code>gitk --all</code>.
                    </div>
                </section>
                <section class="col-lg-12">
                    <h2>Větvení</h2>
                    <div>
                        Máš procvičeno? Teď to začne být trošku složitější.
                        <br>
                        Programátorky občas potřebují pracovat na dvou věcích
                        zároveň.
                        Objeví se chyba, která musí být spravená
                        ještě dnes, tak programátorka opustí co zrovna dělá,
                        vrátí se k nějaké „stabilní” verzi, opraví chybu,
                        a odešle ji zákazníkům.
                        A pak se vrátí k tomu, co dělala předtím – jen ještě
                        musí zakomponovat opravu chyby i do verze, na které
                        pracuje dlouhodobě.
                        <br>
                        Git na to má takzvané <em>větve</em>
                        (angl. <em> branches</em>).
                        Na jedné „větvi” se pracuje, ale dá se přepnout do
                        jiné (třeba starší) větve, udělat pár změn,
                        a pak se zase přepnout do staré větve a
                        pokračovat dál, nebo sloučit změny.
                        <br>
                        Větvení využijeme i při spolupráci více lidí – každý
                        dělá na vlastní větvi, a když přijde čas,
                        tak se různé změny sloučí dohromady.
                    </div>
                    <div>
                        Podívej se, jaké máš větve ve svém repozitáři.
                        K tomu slouží příkaz <code>git branch</code>.
<pre>
$ git branch
* <span class="green">master</span>
</pre>
                        Je tam jenom jedna, a jmenuje se <code>master</code>
                        – to je tradičně jméno „hlavní” větve.
                    </div>
                    <div>
                        K vytvoření nové větve znovu použiješ
                        <code>git branch</code>, jen tomu příkazu dáš navíc
                        jméno nové větve.
                        Třeba budeš chtít k básničce doplnit jméno autora,
                        tak větev pojmenuješ <code>doplneni-autora</code>.
<pre>
$ git branch doplneni-autora
$ git branch
* <span class="green">master</span>
  doplneni-autora
</pre>
                        Tenhle příkaz sice udělal novou větev,
                        ale nepřepnul do ní.
                        Hvězdička ve výstupu z <code>git branch</code> ukazuje,
                        že stále pracuješ v <code>master</code>.
                        Na přepnutí budeš potřebovat další příkaz:
<pre>
$ git checkout doplneni-autora
$ git branch
  master
* <span class="green">doplneni-autora</span>
</pre>
                        Tak. Teď jsme „ve” větvi <code>doplneni-autora</code>.
                        Doplnit jméno do souboru <code>basnicka.txt</code>,
                        a pomocí <code>git add</code> a <code>git commit</code>
                        udělej novou revizi.
                        Pak koukni na <code>gitk --all</code>, jak to vypadá:
                        <div><img src="branch1.png"></div>
                        Aktuální větev je zvýrazněná tučně,
                        a <code>master</code> je stále na starší revizi.
                    </div>
                    <div>
                        Opusťme teď na chvíli práci na doplňování autora.
                        Vrať se do větve <code>master</code>, a vytvoř z ní
                        větev <code>doplneni-jmena</code>.
                        Pak se na tuhle novou větev přepni.
<pre>
$ git checkout master
$ git branch doplneni-jmena
$ git checkout doplneni-jmena
$ git branch
  master
  doplneni-autora
* <span class="green">doplneni-jmena</span>
</pre>
                        Doplň do souboru jméno básně, a pomocí
                        <code>git add</code>, <code>git commit</code>
                        ulož revizi.
                        Všechno zkontroluj přes <code>gitk --all</code>.
                        <div><img src="branches.png"></div>
                        Dává to smysl?
                    <hr>
                        Nakonec změny sloučíme dohromady,
                        protože bez sloučení by nemělo smysl takhle
                        rozdvojovat vývoj.
                        <br>
                        Přepni se zpátky na <code>master</code>,
                        a použij příkaz <code>git merge</code>, který
                        sloučí jinou větev s tou aktuální.
                        Příkazu musíš dát jméno větve, kterou chceš sloučit.
<pre>
$ git checkout master
$ git merge doplneni-jmena
Updating c33e43e..561d3ab
Fast-forward
 basnicka.txt | 3 <span class="green">+++</span>
 1 file changed, 3 insertions(+)
</pre>
                        Sloučeno! To „Fast-forward” znamená, že
                        vlastně nebylo co slučovat – jen se do větve
                        <code>master</code> přidaly nové změny.
                        Zkontroluj v <code>gitk --all</code>, jak to vypadá.
                        <br>
                        A pak zkus sloučit i druhou větev.
                        Tady to bude složitější: Může se stát, že změny nepůjdou
                        automaticky sloučit, a ve výstupu se objeví hláška
                        <code>merge conflict</code> (slučovací konflikt).
                        V tom případě obnov soubor v editoru, kde se objeví
                        obsah z obou konfliktních verzí. Soubor uprav ho tak,
                        jak by měl vypadat, ulož, a zadej
                        <code>git commit</code>
                        <br>
                        Ať nastal konflikt nebo ne, vytvoří se slučovací revize”
                        (angl. <em>merge commit</em>), které můžeš dát popisek.
<pre>
$ git merge doplneni-autora
Auto-merging basnicka.txt
Merge made by the 'recursive' strategy.
 basnicka.txt | 1 <span class="green">+</span>
 1 file changed, 1 insertion(+)
</pre>
                        Povedlo se?
                        <div><img src="merge.png"></div>
                        Pokud ano, můžeš staré větve vymazat – všechny jejich
                        změny jsou v <code>master</code>, a nemá na nich cenu
                        pracovat dál.
<pre>
$ git branch -d doplneni-autora
Deleted branch doplneni-autora (was 230ace8).
$ git branch -d doplneni-jmena
Deleted branch doplneni-jmena (was 561d3ab).
$ git branch
* <span class="green">master</span>
</pre>
                    </div>
                </section>
                <!-- (later)
                <section class="col-lg-12">
                    <h2>Github</h2>
                    <div>
                        <a href="http://github.com">github.com</a>
                        <br>
                        Založit repozitář – Create new repository (ikonka "+")
<pre>
$ git remote add origin <em class="var">URL</em>
</pre>
<pre>
$ git push origin master
</pre>

<pre>
$ cd ..
$ git checkout https://github.com/encukou/pyladies pyladies-web
</pre>
                        Tlačítko "Fork" na
                        <a href="https://github.com/encukou/pyladies">stránce repozitáře</a>
<pre>
$ git remote add mojekopie <em class="var">URL</em>
$ git push mojekopie master
</pre>
                        "Pull Request" na vlastní kopii repozitáře
                    </div>
                </section>
                -->
            </div>
            <div class="no-reveal footer">
                <div>pro PyLadies Brno napsal Petr Viktorin, 2015</div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
                <div>Jako příklad básničky byl použit úryvek z <a href="http://www.nohavica.cz/cz/tvorba/texty/halo_halo.htm">„Haló Haló“ Jaromíra Nohavici</a>.</div>
            </div>
        </div>

        <script src="../reveal.js/lib/js/head.min.js"></script>
        <script type="text/javascript" src="../js/solutions.js"></script>

    </body>
</html>
