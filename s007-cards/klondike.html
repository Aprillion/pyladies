<html>

    <head>
        <meta charset="utf-8">
        <title>PyLadies 07-01 – Klondike Solitaire</title>

        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
        <style>
            .red { color: red; }
            blink { /* abominations ftw */
                animation: blink 1s steps(5, start) infinite;
                -webkit-animation: blink 1s steps(5, start) infinite;
            }
            @keyframes blink {
                to { visibility: hidden; }
            }
            @-webkit-keyframes blink {
                to { visibility: hidden; }
            }
        </style>
    </head>

    <body class="no-reveal">

        <div class="container">
            <div class="no-reveal header">
                <h3 class="text-muted" id="show-all">PyLadies Brno</h3>
            </div>
            <div class="row stuff">
                <section class="col-lg-12">
                    <h1>Klondike Solitaire</h1>
                    <div>
                        Uděláme karetní hru, kterou možná znáš
                        v některé z jejich počítačových verzí.
                        Vypadá takhle:
                    </div>
                    <img src="klondike.png">
                    <div>
                        Ale protože my <em>ještě</em> neumíme kreslit obrázky,
                        ani pracovat s počítačovou myší,
                        naše verze bude vypadat takto:
                    </div>
<pre>
  U     V          W     X     Y     Z
[???] [   ]      [   ] [   ] [   ] [   ]

  A     B     C     D     E     F     G
[3♣ ] [???] [???] [???] [???] [???] [???]
      [5 ♥] [???] [???] [???] [???] [???]
            [6♣ ] [???] [???] [???] [???]
                  [5♠ ] [???] [???] [???]
                        [Q ♥] [???] [???]
                              [4♠ ] [???]
                                    [3 ♦]

Zadej tah: <blink>_</blink>
</pre>
                    <section>
                        <h2>Pravidla</h2>
                        <ul>
                            <li>
                                Hra se hraje s náhodně zamíchaným balíčkem
                                52 karet, kde je jedna karta pro každou
                                kombinaci hodnota-barva za čtyř barev (♠,
                                <span class="red">♥</span>,
                                <span class="red">♦</span>, ♣)
                                a 13 hodnot (2-10, J – kluk, Q – dáma,
                                K – král, A – eso).
                            </li>
                            <li>
                                Obrázkové karty mají pro účely této hry
                                hodnoty: A=1, J=11, Q=12, K=13.
                            </li>
                            <li>
                                28 karet se rozdá do sedmi sloupců (A-G),
                                přičemž první sloupec má jednu kartu,
                                druhý dvě, třetí tři, atd.
                                Vrchní karta každého sloupce se otočí
                                lícem nahoru, ostatní jsou lícem dolů.
                                Zbylé karty tvoří balíček (U).
                                Kromě sloupců a balíčku je na stole
                                vyhrazené místo pro otočený balíček (V)
                                a cílové hromádky (W-Z).
                            </li>
                            <li>
                                V každém tahu může hráč udělat jednu
                                z těchto akcí:
                                <ul>
                                    <li>
                                        Přemístit kartu z konce
                                        některého sloupce (A-G)
                                        nebo z otočeného balíčku (V)
                                        na cílové políčko.
                                    </li>
                                    <li>
                                        Přemístit vrchní kartu z otočeného
                                        balíčku na konec některého
                                        sloupce (A-G).
                                    </li>
                                    <li>
                                        Přemístit <i>n</i> karet z konce
                                        jednoho sloupce na konec druhého
                                        sloupce.
                                        Karty k přemístění musí být
                                        otočeny lícem nahoru.
                                    </li>
                                    <li>
                                        Otočit vrchní kartu z balíčku (U)
                                        lícem nahoru, a dát ji na vršek
                                        otočeného balíčku (V).
                                    </li>
                                    <li>
                                        Otočit celý otočený balíček (V)
                                        a dát ho na spodek balíčku (U).
                                        Tohle se dělá jen pokud
                                        je balíček (U) prázdný.
                                    </li>
                                </ul>
                            </li>
                            <li>
                                Pravidla pro dávání karty na
                                cílové políčko (W-Z):
                                <ul>
                                    <li>
                                        Eso se dá dát pouze na prázdné cílové 
                                        políčko.
                                    </li>
                                    <li>
                                        Ostatní karty se dají dávat jen na
                                        cílové políčko, které má na vršku
                                        kartu stejné barvy a hodnoty o 1 nižší.
                                    </li>
                                </ul>
                                <div class="note">
                                    Neboli, každé cílové políčko je na karty
                                    jedné barvy, kam se skládají od es po krále.
                                </div>
                            </li>
                            <li>
                                Pravidla pro dávání karet na konec sloupce:
                                <ul>
                                    <li>
                                        Pokud je sloupec prázdný, dá se na něj
                                        položit pouze <em>postupka</em>
                                        začínající králem.
                                    </li>
                                    <li>
                                        Pokud sloupec není prázdný, dá se na něj
                                        položit pouze karty, které tvoří
                                        <em>postupku</em> s původní
                                        kartou na konci sloupce.
                                    </li>
                                </ul>
                            </li>
                            <li>
                                Pravidlo pro braní karet ze sloupce:
                                <ul>
                                    <li>
                                        Pokud po odebrání karet ze sloupce je
                                        karta na konci sloupce otočená rubem
                                        nahoru, otočí se lícem nahoru.
                                    </li>
                                </ul>
                            </li>
                            <li>
                                <em>Postupka</em> je v této hře sekvence karet,
                                kde:
                                <ul>
                                    <li>
                                        karta na konci má nejnižší hodnotu,
                                        a každá další karta má hodnotu
                                        o 1 vyšší než karta předchozí, a
                                    </li>
                                    <li>
                                        pokud je karta červená
                                        (<span class="red">♥</span> nebo
                                        <span class="red">♦</span>),
                                        další karta (pokud nějaká je) musí
                                        být černá (♠ nebo ♣), a naopak.
                                    </li>
                                </ul>
                            </li>
                            <li>
                                Hra končí, když je balíček a všechny sloupce
                                (A-G, U, V) prázdný.
                                Neboli když jsou všechny karty v cíli (W-Z).
                            </li>
                        </ul>
                    </section>
                    <section>
                        <h3>Ovládání</h3>
                        <div>
                            Ovládání takovéhle textové hry není úplně přímočaré,
                            ale snad se bude dát pochopit:
                        </div>
<pre>
Příkazy:
? - Vypíše tuto nápovědu.
U - Otočí kartu balíčku (z U do V).
    Nebo doplní balíček U, pokud je prázdný.
EC - Přemístí kartu z E na C.
     Za E dosaď odkud kartu vzít: A-G nebo V.
     Za C dosaď kam chceš kartu dát: A-G nebo W-Z.
E2G - Přemístí 2 karty z E na C
      Za E dosaď odkud kartu vzít: A-G nebo V.
      Za 2 dosaď počet karet.
      Za C dosaď kam chceš kartu dát: A-G nebo W-Z.
Ctrl+C - Ukončí hru
</pre>
                    </section>
                    <section>
                        <h3>Zobrazování</h3>
                        <div>
                            Protože <em>zatím</em> neumíme psát barvičky,
                            a symboly ♠♥♦♣ se můžou plést, budeme červené karty
                            psát s mezerou mezi číslem a hodnotou
                            (<code>[5 ♥]</code>) a černé s mezerou před číslem
                            (<code>[3♣ ]</code>).
                            Snad to pro rozlišení červené a černé bude stačit.
                        </div>
                        <div>
                            Aby se nám hodnota vešla do jednoho znaku,
                            desítku budeme ukazovat římsky.
                            Třeba <code>[X♣ ]</code> je piková desítka.
                        </div>
                        <div>
                            Na Windows možná budeš mít problémy s vypisováním
                            znaků ♠, <span class="red">♥</span>,
                            <span class="red">♦</span>, ♣ – některé windowsí
                            terminály umí jen anglické a české znaky,
                            a když se budeš snažit vypisovat exotické
                            klikyháky, Python zahlásí výjimku
                            <code>UnicodeDecodeError</code>.
                            Kdyby se to stalo, nahraď ♠ za <code>P</code>,
                            <span class="red">♥</span> za <code>S</code>,
                            <span class="red">♦</span> za <code>K</code>,
                            a ♣ za <code>+</code>.
                        </div>
                    </section>
                    <section>
                        <h2>Datové struktury</h2>
                        <div>
                            Nejdůležitější věc, kterou musíme při psaní této
                            hry udělat, je rozmyslet si, jak si program bude
                            „pamatovat“ stav hry.
                        </div>
                        <div>
                            Potřebujeme ten stav nějak poskládat z datových
                            typů které známe – čísla, řetězce, seznamy,
                            <i>n</i>-tice.
                        </div>
                        <div>
                            Tentokrát si tuhle část projdeme společně.
                        </div>
                        <h3>Karta</h3>
                        <div>
                            Jaké vlastnosti karty si potřebujeme pamatovat?
                            Každá karta má hodnotu a barvu.
                            Navíc může každá karta ve hře být otočená lícem
                            nebo rubem nahoru.
                            Potřebujeme si tedy ke každé kartě pamatovat tři
                            informace.
                            A na tři různorodé informace je nejlepší použít
                            <i>n</i>-tici – v našem případě trojici
                            „(hodnota, barva, otoceni)“.
                            Ale co dávat do jednotlivých „políček“?
                        </div>
                        <h4>Hodnota</h4>
                        <div>
                            Hodnota karty může být 2-10 nebo J, Q, K, A.
                            Ve hře ale budeme muset porovnávat hodnoty
                            a kontrolovat postupky (kde následující karty musí
                            mít hodnoty <i>x</i> a <i>x</i>+1),
                            což se dělá mnohem lépe
                            s čísly než s mixem čísel a řetězců.
                        </div>
                        <div>
                            Obecně bývá dobré „vevnitř“ v programu používat
                            takovou reprezentaci informací, se kterou se nejlíp
                            počítá a řeší úlohy, a až když se ty hodnoty
                            ukazují uživatelům (nebo od nich dostávají),
                            tak se převedou na něco (nebo z něčeho) co dává
                            smysl lidem.
                        </div>
                        <div>
                            Pamatujme si tedy hodnotu jako číslo od 1 (eso)
                            po 13 (král).
                        </div>
                        <h4>Barva</h4>
                        <div>
                            U barev nebudeme kontrolovat postupky, takže není
                            důvod tady používat čísla.
                            Co se operací s barvami týče, stejně dobře poslouží
                            řetězce, čísla nebo jakékoliv jiné hodnoty – jen
                            musí být 4 různé.
                        </div>
                        <div>
                            Obecně když je jedno jestli použít čísla nebo
                            řetězce (nebo jiný typ), je dobré použít
                            krátké řetězce – když pak něco nepovede,
                            je lepší si v chybové hlášce mít
                            „piky“ než „barva 3“.
                        </div>
                        <div>
                            V našem programu tedy použijeme jako barvu vždy
                            první dvě písmena názvu:
                            <code>'Pi'</code>, <code>'Sr'</code>,
                            <code>'Ka'</code>, <code>'Kr'</code>
                            pro, respektive, ♠,
                            <span class="red">♥</span>,
                            <span class="red">♦</span> a
                            ♣.
                        </div>
                        <h4>Otočení</h4>
                        <div>
                            Otočení karty může mít dvě hodnoty – lícem nebo
                            rubem navrch.
                            Na dva možné stavy můžeme použít <code>bool</code>,
                            tedy <code>True</code> nebo <code>False</code>.
                        </div>
                        <div>
                            Aby se líp pamatovalo, kterému stavu jsme přiřadily
                            <code>True</code> a kterému <code>False</code>,
                            nepojmenujeme příslušnou proměnnou
                            <code>otoceni</code>, ale
                            <code>licem_nahoru</code>.
                        </div>
                        <h4>Práce s kartou</h4>
                        <div>
                            Rychle si zopakujme, jak se tvoří <i>n</i>-tice,
                            a jak se zase „rozkládají“ do jednotlivých částí:
                        </div>
<pre>
srdcova_kralovna = 12, 'Sr', True
schovane_eso = 1, 'Kr', False

hodnota, barva, licem_nahoru = schovane_eso
</pre>
                        <div>
                            Vytvoř funkci <code>popis_karty</code>,
                            která dostane jako argument kartu (trojici),
                            a vrátí <code>[???]</code> pro kartu, která je
                            rubem nahoru, nebo např. <code>[3♣ ]</code> či
                            <code>[X ♥]</code> pokud je lícem nahoru.
                        </div>
                        <div class="note">
                            Ve Windows s terminálem bez exotických znaků to
                            bude <code>[3+ ]</code> a <code>[X S]</code>.
                        </div>
                        <div>
                            Dále budeme potřebovat mechanismus na otáčení
                            karet – funkci, která změní otočení ale zachová
                            hodnotu a barvu.
                            Protože trojice se nedají měnit, musíme ve funkci
                            <code>otoc_kartu</code> udělat
                            <em>novou trojici</em> se stejnými hodnotami,
                            kterou pak vrátíme:
                        </div>
<pre>
def otoc_kartu(karta, nove_otoceni):
    hodnota, barva, licem_nahoru = karta
    return hodnota, barva, nove_otoceni
</pre>
                        <div>
                            Soubor s funkcemi ulož jako <code>klondike.py</code>,
                            a pomocí
                            <a href="klondike/test_popis_karty.py">těchto testů</a>
                            si ověř, že všechno funguje jak má.
                        </div>
                        <div class="note">
                            Jak soubor s testy tak <code>klondike.py</code>
                            dej do stejného adresáře, a z toho samého adresáře
                            pusť <code>py.test</code>.
                            Nezapomeň mít aktivované virtuální prostředí.
                        </div>
                        <h3>Balíček</h3>
                        <div>
                            Jak si pamatovat balíček či sloupec karet?
                            Je to nějaká sekvence karet, která může mít
                            různou délku.
                            Na takové věci je ideální použít seznam.
                        </div>
                        <div>
                            Seznamy mají spoustu metod které pracují s prvky
                            na konci, jako například <code>append</code>
                            a <code>pop</code>.
                            Na začátek seznamu se přidávají prvky složitěji.
                            Na posledním místě seznamu (<code>balicek[-1]</code>)
                            proto budeme mít kartu, která je na vršku balíčku
                            nebo na konci sloupce – prostě tam, kde se se
                            seznamem bude nejvíc pracovat.
                        </div>
                        <div>
                            Sloupec C ze hry na začátku této kapitoly
                            by mohl být reprezentován tímto seznamem:
                        </div>
<pre>
sloupec_c = [
    (12, 'Sr', False),  # Srdcová dáma, rubem nahoru
    (7, 'Ka', False),   # Kárová sedma, rubem nahoru
    (6, 'Kr', True),    # Křížová šestka, lícem nahoru
]
</pre>
                        <h4>Vypsání balíčku</h4>
                        <div>
                            Vytvoř funkci <code>popis_balicku</code>,
                            která dostane jako argument balíček (seznam trojic),
                            a vrátí popis vrchní karty, nebo
                            <code>[ &nbsp; ]</code> pokud je balíček prázdný.
                        </div>
                        <div>
                            Pomocí
                            <a href="klondike/test_popis_balicku.py">těchto testů</a>
                            si ověř, že funkce funguje jak má.
                        </div>
                        <h3>Hra</h3>
                        <div>
                            Celý stav hry se skládá ze spousty seznamů karet:
                            <ul>
                                <li>Dva balíčky (U a V)</li>
                                <li>Čtyři cílové hromádky (W, X, Y, Z)</li>
                                <li>Sedm sloupečků (A, B, C, D, E, F, G)</li>
                            </ul>
                        </div>
                        <div>
                            Aby v tom byl pořádek (a taky abychom si procvičily
                            práci s vnořenými <i>n</i>-ticemi a seznamy),
                            budeme si hru pamatovat jako (dvojici balíčků,
                            čtveřici hromádek, a sedmici sloupečků).
                        </div>
                        <div>
                            Záčáteční stav hry tedy bude vypadat zhruba takhle:
                        </div>
<pre>
balicky = [...], []        # dvojice: seznam karet, a prázdný seznam
hromadky = [], [], [], []  # čtveřice prázdných seznamů
sloupecky = [...], [...], [...], [...], [...], [...], [...]  # sedmice seznamů karet

hra = balicky, hromadky, sloupecky  # trojice
</pre>
                        <div>
                            Máme tedy, podtrženo sečteno, <em>trojici
                            <i>n</i>-tic seznamů trojic</em>.
                            To zní docela složitě.
                            Když si ale budeme dávat pozor, snad se do toho
                            příliš nezamotáme :)
                        </div>
                        <div>
                            Jeden způsob jak se nezamotat je používat
                            proměnné s názvy, které vystihují co
                            která proměnná obsahuje.
                            Místo něčeho jako:
                        </div>
<pre>
hra[0]              # balíčky (U a V)
hra[0][0]           # balíček U
hra[0][0][-1]       # vrchní karta v balíčku U
hra[0][0][-1][0]    # hodnota vrchní karty v balíčku U
</pre>
                        <div>
                            napíšeme třeba tohle:
                        </div>
<pre>
balicky, hromadky, sloupecky = hra
balicek_U, balicek_V = balicky
vrchni_karta = balicek_U[-1]
hodnota, barva, licem_nahoru = vrchni_karta
</pre>
                        <div>
                            Ale dost přemýšlení o datových strukturách,
                            začněme dělat hru.
                        </div>
                    </section>
                    <section>
                        <h2>Program</h2>
                        <div>
                            Takhle bude vypadá soubor <code>hra.py</code>,
                            který budeme spouštět abychom si zahrály.
                            Funguje velice podobně jako u 1D piškvorek:
                            je tam smyčka, která vypíše stav, načte tah,
                            provede tah, a tak stále dokola.
                            Jediné co je navíc je funkce
                            <code>priprav_tah</code>, která bude mimo jiné
                            kontrolovat, jestli je tah v pořádku.
                        </div>
<pre>
import klondike

hra = klondike.udelej_hru()
klondike.vypis_hru(hra)
while not klondike.hrac_vyhral(hra):
    tah = klondike.nacti_tah()
    try:
        info = klondike.priprav_tah(hra, tah)
    except ValueError as e:
        print(e)
    else:
        klondike.udelej_tah(hra, info)
        klondike.vypis_hru(hra)
</pre>
                        <div>
                            Zbývá jen napsat jednotlivé funkce!
                        </div>
                    </section>
                    <section>
                        <h2>Inicializace</h2>
                        <div>
                            Jak udělat balíček karet, to už víme z minula:
                        </div>
<pre>
import random

balicek = []
for hodnota in range(1, 14):
    for barva in 'Pi', 'Sr', 'Ka', 'Kr':
        balicek.append((hodnota, barva, False))
random.shuffle(balicek)
</pre>
                        <div>
                            Napiš funkci <code>udelej_hru</code>,
                            která nebere žádné argumenty,
                            a vytvoří hru. Postup:
                            <ul>
                                <li>Vytvoř zamíchaný balíček 52 karet</li>
                                <li>
                                    Vytvoř (pomocí for/append) seznam sedmi
                                    sloupečků.
                                    Do každého dej při vytváření určitý počet
                                    karet.
                                    Kartu vždy lízni ze zamíchaného balíčku
                                    (pomocí metody <code>pop</code>),
                                    otoč (pomocí funkce <code>otoc_kartu</code>,
                                    a dej do sloupečku
                                    (pomocí metody <code>append</code>).
                                    <ul>
                                        <li>
                                            Do prvního sloupečku dej
                                            0 karet lícem dolů,
                                            a 1 kartu lícem nahoru.
                                        </li>
                                        <li>
                                            Do druhého sloupečku dej
                                            1 kartu lícem dolů,
                                            a 1 lícem nahoru.
                                        </li>
                                        <li>
                                            Do třetího dej
                                            2 lícem dolů,
                                            a 1 nahoru.
                                        </li>
                                        <li>
                                            Do čtvrtého 2 lícem dolů a 1 nahoru.
                                        </li>
                                        <li>
                                            ... atd.
                                        </li>
                                    </ul>
                                </li>
                                <li>
                                    Seznam sedmi sloupečků převeď na sedmici
                                    pomocí funkce <code>tuple</code>.
                                </li>
                                <li>
                                    Vytvoř dvojici balíčků, čtveřici
                                    prázdných hromádek,
                                    a sedm sloupečků, a ty vrať.
                                </li>
                            </ul>
                        </div>
                        <div>
                            Kdyby ses do toho zamotala, pusť následující
                            program, který všechny ty struktury vypíše
                            trošičku srozumitelně.
                            (Vzorový výstup je <a href="pprint.txt">tady</a>.)
                        </div>
<pre>
import klondike
import pprint
pprint.pprint(klondike.udelej_hru())
</pre>
                        <div>
                            Funkci si opět ověř pomocí
                            <a href="klondike/test_udelej_hru.py">testů</a>.
                        </div>
                    </section>
                    <section>
                        <h2>Výpis hry</h2>
                        <div>
                            Výpis z <code>pprint</code> by pro hráče nebyl
                            příliš příjemný (a hlavně by z něho viděli i
                            zakryté karty), a tak napíšeme funkci
                            <code>vypis_hru</code>, která bude tvořit
                            „hezkou“ „grafiku“.
                            Rozehraná hra bude vypadá nějak takhle:
                        </div>
                        <div>
                            Na rozdíl od ostatních funkcí, které jsme zatím
                            dělaly, tahle bude přímo používat příkaz
                            <code>print</code>, a nebude nic vracet.
                        </div>
                        <div>
                            Výstup bude vypadat nějak takhle
                            (pro rozehranou hru):
                        </div>
<pre>
  U     V           W     X     Y     Z
[???] [9♠ ]       [A♠ ] [2♣ ] [2 ♦] [   ]

  A     B     C     D     E     F     G
[8♠ ] [???] [???] [???] [???] [???] [???] 
[7 ♦] [X ♥] [???] [???] [???] [???] [???] 
      [9♣ ] [K ♥] [???] [4♣ ] [???] [???] 
      [8 ♥] [Q♠ ] [J ♦]       [???] [???] 
                  [X♠ ]       [???] [???] 
                              [5 ♥] [???] 
                              [4♠ ] [K♠ ] 
                              [3 ♦]       
</pre>
                        <div>
                            Postup:
                            <ul>
                                <li>
                                    Z argumentu <code>hra</code>
                                    vypreparuj jednotlivé balíčky,
                                    hromádky, a sedmici sloupečků.
                                </li>
                                <li>
                                    Napiš řádek U V W X Y Z, se správnými
                                    mezerami – tohle si zkopíruj z příkladu.
                                </li>
                                <li>
                                    Pomocí funkce <code>popis_balicku</code>,
                                    kterou zavoláš šestkrát, vypiš druhý řádek.
                                </li>
                                <li>
                                    Napiš prázdný řádek a pak řádek
                                    A B C D E F G.
                                </li>
                                <li>
                                    Zjisti maximální délku sloupečku:
                                    Na začátku ji nastav na 0, pak projdi
                                    všechny sloupečky a když potkáš větší
                                    délku než jsi zatím viděla, aktualizuj ji.
                                </li>
                                <li>
                                    Projdi řádky
                                    (od 0 do max. délky sloupečku-1).
                                    V každém řádku projdi všechny sloupečky,
                                    a vypiš kartu <code>sloupecek[i]</code>.
                                    (Když dostaneš <code>IndexError</code>,
                                    sloupeček už skončil – vypiš příslušný
                                    počet mezer.)
                                </li>
                            </ul>
                        </div>
                        <div>
                            Funkci ověř pomocí
                            <a href="klondike/test_vypis_hru.py">testů</a>.
                            Pokud jsi na Windows a vypisuješ náhradní znaky
                            za ♠♥♦♣, nastav na začátku testovacího souboru
                            <code>ASCII_ONLY = True</code>.
                        </div>
                    </section>
                    <section>
                        <h2>Kontrola vítězství</h2>
                        <div>
                            Hráč vyhrál, pokud v balíčcích ani sloupečcích
                            nezbývá žádná karta.
                            A nebo pokud na vršku všech cílových hromádek
                            jsou králové.
                            Kterou variantu použiješ ve funkci
                            <code>hrac_vyhral</code>, to je na tobě.
                        </div>
                        <div>
                            Odkaz na testy je
                            <a href="klondike/test_vypis_hru.py">tady</a>.
                        </div>
                    </section>
                    <section>
                        <h2>Načtení tahu</h2>
                        <div>
                            Funkce <code>nacti_tah</code> se zeptá uživatele,
                            co chce dělat.
                            Tahle funkce příliš nepracuje s <i>n</i>-ticemi
                            a seznamy, tak ji sem pro zrychlení napíšu.
                            Přečti si ale její dokumentační řetězec,
                            ať víš co dělá:
                        </div>
<pre>
MOZNOSTI_Z = 'ABCDEFGV'
MOZNOSTI_NA = 'ABCDEFGWXYZ'
NAPOVEDA = """
Příkazy:
? - Vypíše tuto nápovědu.
U - Otočí kartu balíčku (z U do V).
    Nebo doplní balíček U, pokud je prázdný.
EC - Přemístí karty z E na C.
     Za E dosaď odkud karty vzít: A-G nebo V.
     Za C dosaď kam chceš karty dát: A-G nebo W-Z.
E2G - Přemístí 2 karty z E na C
      Za E dosaď odkud kartu vzít: A-G nebo V.
      Za 2 dosaď počet karet.
      Za C dosaď kam chceš kartu dát: A-G nebo W-Z.
Ctrl+C - Ukončí hru
"""

def nacti_tah():
    """Zeptá se uživatele, co dělat

    Stará se o výpis nápovědy.

    Může vrátit buď řetězec 'U' ("lízni z balíčku"), nebo trojici
    (z, pocet, na), kde:
        - `z` je číslo místa, ze kterého karty vezmou (A-G: 0-7; V: 8)
        - `pocet` je počet karet, které se přemisťují
        - `na` je číslo místa, kam se karty mají dát (A-G: 0-7, W-Z: 8-11)

    Zadá-li uživatel špatný vstup, zeptá se znova.
    """
    while True:
        retezec = input('Zadej tah: ')
        retezec = retezec.upper()
        if retezec.startswith('?'):
            print(NAPOVEDA)
        elif retezec == 'U':
            return 'U'
        elif len(retezec) &lt; 2:
            print('Nerozumím tahu')
        elif retezec[0] in MOZNOSTI_Z and retezec[-1] in MOZNOSTI_NA:
            if len(retezec) == 2:
                pocet = 1
            else:
                try:
                    pocet = int(retezec[1:-1])
                except ValueError:
                    print('"{}" není číslo'.format(retezec[1:-1]))
                    continue
            tah = (MOZNOSTI_Z.index(retezec[0]), pocet,
                   MOZNOSTI_NA.index(retezec[-1]))
            return tah
        else:
            print('Nerozumím tahu')
</pre>
                        <h3>Příprava tahu</h3>
                        <div>
                            Nyní napíšeš funkci <code>priprav_tah</code>,
                            která zkontroluje, že zadaný tah je podle pravidel,
                            a vrátí informace o tom, jaký tah přesně provést.
                            Nebude ovšem ještě provádět žádnou akci.
                        </div>
                        <div>
                            Mohlo by se zdát, že funkce
                            <code>nacti_tah</code> a <code>priprav_tah</code>
                            dělají v podstatě tu stejnou práci – načítají tah
                            od uživatele.
                            Ptáš se, proč jsou oddělené?
                            Je to hlavně kvůli testování –
                            <code>nacti_tah</code> používá
                            <code>input()</code>, takže se špatně
                            testuje, a proto by měla být co nejmenší.
                            A v <code>priprav_tah</code> bude zakódována
                            většina pravidel hry, takže by měla být otestována
                            co nejlépe.
                        </div>
                        <div>
                            Ze začátku se ale na pravidla vykašleme,
                            a necháme hráče přemisťovat karty dle libosti
                            – tak jako by hrál s opravdovými
                            papírovými kartami.
                        </div>
<pre>
def priprav_tah(hra, tah):
    """Zkontroluje, že je tah podle pravidel

    Jako argument bere hru, a tah získaný z funkce `nacti_tah`.

    Vrací buď řetězec 'U' ("lízni z balíčku"), nebo trojici
    (zdrojovy_balicek, pocet, cilovy_balicek), kde `*_balicek` jsou přímo
    seznamy, ze kterých/na které se budou karty přemisťovat, a `pocet` je počet
    karet k přemístění.

    Není-li tah podle pravidel, vynkce vyvolá výjimku `ValueError` s nějakou
    rozumnou chybovou hláškou.
    """
    balicky, cile, sloupce = hra
    if tah == 'U':
        return 'U'
    else:
        z, pocet, na = tah
        if z == 7:
            zdrojovy_balicek = balicky[1]
        else:
            zdrojovy_balicek = sloupce[z]
        karty = zdrojovy_balicek[-pocet:]
        if na &lt; 7:
            cilovy_balicek = sloupce[na]
        else:
            cilovy_balicek = cile[na - 7]
        return zdrojovy_balicek, pocet, cilovy_balicek
</pre>
                    </section>
                    <section>
                        <h2>Provedení tahu</h2>
                        <div>
                            ....
                        </div>
                    </section>
                </section>
            </div>
            <div class="no-reveal footer">
                <div>pro PyLadies Brno napsal Petr Viktorin, 2014</div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
            </div>
        </div>

        <script src="../reveal.js/lib/js/head.min.js"></script>
        <script type="text/javascript" src="../js/solutions.js"></script>

    </body>
</html>
